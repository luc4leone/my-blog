<!DOCTYPE html>
<html>
    <head>
        <meta charset="UTF-8" />
        <meta name="viewport" content="width=device-width, initial-scale=1.0" />
        <link href="https://fonts.cdnfonts.com/css/bookerly" rel="stylesheet" />

        <link rel="stylesheet" href="../style.css" />
    </head>

    <body>
        <!-- <h1>Come ho creato un Blog semplice</h1> -->
        <h1>Un Blog semplice da costruire</h1>
        <p>
            Stamattina mi sveglio e penso: "Voglio creare un corso di UI design,
            per condividere un segreto: per disegnare una buona UI bisogna
            essere un po' più programmatori e un po' meno grafici".
        </p>

        <p>
            "Forse meglio partire da un blog" mi dico, "più semplice di un
            corso." Post dopo post proverò a spiegare cosa intendo.
        </p>

        <p>
            Non voglio pubblicare il blog usando piattaforme, voglio il
            controllo del mio contenuto e del processo. E poi mi dico "non può
            essere così complicato mettere in piedi un blog". Dato questo
            vincolo, auto-imposto, decido che voglio costruire il blog più
            semplice del mondo.
        </p>

        <p>
            Un post è una pagina HTML, quindi creo my-first-post.html. Creo
            anche un repo su Github, così ho due copie del file. Pubblico un
            sito statico a gh-pages. Ci ho preso gusto, compro lucaleone.blog e
            lo punto sui server Github. Così ora il blog ha il mio nome. La
            pagina è sul web, in pochi minuti ho creato il blog!
        </p>

        <p>
            Dovrei finirla qui, ma non riesco a rassegnarmi al fatto che la
            gente non possa commentare un post e ricevere una notifica se esce
            un nuovo post. Mi sembra inevitabile dover aggiungere un paio di
            form, scrivere un po' di javascript e aggiungere un database. Troppo
            lavoro, la mia pigrizia si ribella.
        </p>

        <p>Ci penso su e decido di essere brutale: aggiungo due paragrafi:</p>

        <ul>
            <li>Vuoi commentare? Mandami un mail</li>
            <li>
                Vuoi ricevere una mail quando pubblicherò il prossimo post?
                Mandami una mail
            </li>
        </ul>
        In futuro i form, forse, per ora va bene così.

        <p>
            Il succo di questo post non è quello di spiegare come creare il blog
            più semplice del mondo, ma quello di confessare che non ho capito
            per tanto tempo che quasi sempre esiste una soluzione semplice e
            rapida che va al cuore del problema. Semplice, ma non facile da
            vedere. Perché è più facile non distinguere ciò che è essenziale da
            ciò che non lo è, e perché è più facile aggiungere che togliere.

            <!-- Il primo passo che può essere migliorato dopo, se necessario. -->

            <!-- Spesso, senza pensarci troppo, ho fatto quello che fanno tutti. Ci vuole coraggio per non farlo. Come una pecora che ama stare vicino ai suoi fratelli, mi sento a mio agio quando copio la maggioranza. E poi ci vuole una buona dose di pigrizia e un poco di creatività. -->
        </p>
    </body>
</html>
