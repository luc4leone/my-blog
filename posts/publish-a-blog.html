<!DOCTYPE html>
<html>
    <head>
        <meta charset="UTF-8" />
        <meta name="viewport" content="width=device-width, initial-scale=1.0" />
        <link href="https://fonts.cdnfonts.com/css/bookerly" rel="stylesheet" />

        <link rel="stylesheet" href="../style.css" />
    </head>

    <body>
        <!-- <h1>How I created my simple blog</h1> -->
        <h1>Come ho creato un semplice Blog</h1>
        <p>
            Due giorni fa mi sveglio e penso: "Vorrei creare un corso di User
            Interface design, per condividere un segreto: per disegnare una UI
            semplice da usare bisogna essere un po' più programmatori e un po'
            meno grafici".
        </p>
        <p>
            Decido di costruire il mio blog, mi sembra il mezzo giusto per
            spiegare e approfondire il segreto, post dopo post.
        </p>

        <p>
            Voglio avere il controllo del mio contenuto, i post che scrivo.
            Questo esclude subito l'uso di fantastici servizi di terze parti.
            Dato che mi impongo di non usare programmi scritti da gente migliore
            di me, decido che voglio costruire il blog più semplice del mondo.
        </p>

        <p>
            Un post è una pagina HTML, quindi parto da li: creo post.html. Creo
            anche un repo su Github. git push . Ora ho due copie del file (sono
            al sicuro) e grazie a gh-pages, un sito statico. La pagina è sul
            web, in pochi minuti ho creato il blog! Ci ho preso gusto, compro
            lucaleone.blog e lo punto sui server Github. Così ora il mio blog ha
            il mio nome.
        </p>

        <p>
            Dovrei finirla qui, ma non riesco però a rassegnarmi al fatto che la
            gente non possa commentare un post e ricevere una notifica se esce
            un nuovo post. Mi sembra inevitabile dover aggiungere un paio di
            form, scrivere un po' di javascript e aggiungere un database. Non ho
            voglia per ora di implementare tutto questo, troppo lavoro, la mia pigrizia si ribella.
        </p>

        <p>
            Ci penso su e decido di essere brutale: aggiungo due
            paragrafi: 
            <ul>
              <li>
                &lt;p&gt;Vuoi commentare? Mandami un mail&lt;/p&gt;
              </li>
              <li>
                &lt;p&gt;Vuoi ricevere una mail quando pubblicherò il prossimo post? Mandami una mail&lt;/p&gt;
              </li>
            </ul>
             In futuro i form forse, per ora va bene così.
        </p>

        <p>
            Il succo di questo post non è quello di spiegare come creare il blog
            più semplice del mondo, ma quello di confessare che non ho capito
            per tanto tempo che quasi sempre esiste una soluzione più semplice e
            più rapida. Spesso ho fatto quello che fanno tutti. Ci vuole
            coraggio a non farlo. E poi ci vuole una buona dose di pigrizia e un
            poco di creatività.
        </p>
    </body>
</html>
